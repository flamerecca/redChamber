# 詩詞整理

## 第一回　　　 甄士隱夢幻識通靈　賈雨村風塵懷閨秀

無材可去補蒼天，枉入紅塵若許年。  
此係身前身後事，倩誰記去作奇傳？

滿紙荒唐言，一把辛酸淚！  
都云作者痴，誰解其中味？

假作真時真亦假，無為有處有還無。

慣養嬌生笑你癡，菱花空對雪澌澌。  
好防佳節元宵後，便是煙消火滅時。

未卜三生願，頻添一段愁。  
悶來時斂額，行去幾回頭。  
自顧風前影，誰堪月下儔？  
蟾光如有意，先上玉人樓。

玉在匱中求善價，釵於奩內待時飛。

時逢三五便團圓，滿把晴光護玉欄。  
天上一輪才捧出，人間萬姓仰頭看。

## 第二回　　　 賈夫人仙逝揚州城　冷子興演說榮國府





